\documentclass[nobib]{tufte-handout}

\title{Föreläsning 4: Sammanfattning av alla räkneproblem, samt cykler $\cdot$ 1MA020}

\author[Vilhelm Agdur]{Vilhelm Agdur\thanks{\href{mailto:vilhelm.agdur@math.uu.se}{\nolinkurl{vilhelm.agdur@math.uu.se}}}}

\date{30 januari 2023}


%\geometry{showframe} % display margins for debugging page layout

\usepackage{graphicx} % allow embedded images
  \setkeys{Gin}{width=\linewidth,totalheight=\textheight,keepaspectratio}
  \graphicspath{{graphics/}} % set of paths to search for images
\usepackage{amsmath}  % extended mathematics
\usepackage{booktabs} % book-quality tables
\usepackage{units}    % non-stacked fractions and better unit spacing
\usepackage{multicol} % multiple column layout facilities
\usepackage{lipsum}   % filler text
\usepackage{fancyvrb} % extended verbatim environments
  \fvset{fontsize=\normalsize}% default font size for fancy-verbatim environments

\usepackage{color,soul} % Highlights for text

% Standardize command font styles and environments
\newcommand{\doccmd}[1]{\texttt{\textbackslash#1}}% command name -- adds backslash automatically
\newcommand{\docopt}[1]{\ensuremath{\langle}\textrm{\textit{#1}}\ensuremath{\rangle}}% optional command argument
\newcommand{\docarg}[1]{\textrm{\textit{#1}}}% (required) command argument
\newcommand{\docenv}[1]{\textsf{#1}}% environment name
\newcommand{\docpkg}[1]{\texttt{#1}}% package name
\newcommand{\doccls}[1]{\texttt{#1}}% document class name
\newcommand{\docclsopt}[1]{\texttt{#1}}% document class option name
\newenvironment{docspec}{\begin{quote}\noindent}{\end{quote}}% command specification environment

\include{mathcommands.extratex}

\begin{document}

\definecolor{darkgreen}{rgb}{0.0627, 0.4588, 0.1451}

\maketitle% this prints the handout title, author, and date

\begin{abstract}
\noindent
Vi börjar med att räkna antalet surjektioner med hjälp av inklusion-exklusion. Sedan använder vi det för att räkna antalet mängdpartitioner.

Sedan skriver vi en stor tabell, och ser att merparten av alla de till synes disparata räkneproblem vi studerat faktiskt passar in i ett system.

Till slut disktuerar vi en jobbigare variant av problemet med människor som sitter runt ett runt bord, och använder denna för att introducera konceptet av cykler i en permutation.
\end{abstract}

\section{Surjektioner}

\begin{definition}
  Låt $A$ och $B$ vara två mängder, och $f: A \to B$ en funktion. Vi definierar \emph{bilden} av $A$ som
  $$f(A) = \left\{b \in B \given \exists a\in A: f(a) = b\right\},$$
  det vill säga alla element i $B$ som träffas av något element i $A$ under $f$.

  Funktionen $f$ är en \emph{surjektion} om $f(A) = B$. Om det finns en surjektion från $A$ till $B$ gäller det att $\abs{A} \geq \abs{B}$.\sidenote[][]{Detta är uppenbart för ändliga mängder $A$ och $B$ -- för oändliga mängder är detta definitionen av ordningen mellan kardinaltal.}

\begin{figure}[h]
\includegraphics[width=50mm]{surjektioner.png}
	%\caption{Tre typer av olösta matematikproblem}
\end{figure}
Ett exempel på en surejektion skulle kunna vara att vi ska dela in A personer i B grupper.
  
\end{definition}

\begin{definition}
  För $n \geq m \geq 1$ ges \emph{Stirlings partitionstal}, också kallat \emph{Stirlingtalet av andra sorten}, av
  $$\stirlingPart{n}{m} = \frac{1}{m!}\sum_{k=0}^{m}(-1)^k\binom{m}{k}(m-k)^n.$$
\end{definition}
(Stirlingtalet av första sorten förklaras på sida 6)

\begin{theorem}\label{theorem_count_surjections}
  Låt $A$ och $B$ vara ändliga mängder med $\abs{A} = n$, $\abs{B} = m$, och $n \geq m$. Antalet surjektioner från $A$ till $B$ ges av
  $$S(n,m) = m!\stirlingPart{n}{m} = \sum_{k=0}^{m} (-1)^k \binom{m}{k}(m-k)^n.$$

  \begin{proof}
    Låt $X$ vara mängden av alla funktioner från $A$ till $B$, och för varje $b \in B$, låt $X_b$ vara mängden av funktioner från $A$ till $B$ som inte träffar $b$, alltså:

$$ X_{b} = \left\{ f \in x : f(a) \neq b 	\:\: \forall a \in A \right\}$$
    
    Vi vill, som vanligt, räkna ut $\abs{X \setminus \bigcup_{b\in B} X_b} = \abs{X} - \abs{\bigcup_{b\in B} X_b}$.

    Multiplikationsprincipen ger oss enkelt att $\abs{X} = m^n$ -- varje element i $A$ har $m$ val för var det skall skickas, och vi har $n$ stycken element att göra det valet för.

    Inklusion-exklusion ger oss att
    $$\abs{\bigcup_{b\in B} X_b} = \sum_{I \subseteq B} (-1)^{\abs{I} + 1}\abs{\bigcap_{b \in I} X_b}$$
    och vad vi behöver räkna är antalet funktioner från $A$ till $B$ som undviker att träffa en viss mängd $I$. Ett specialfall ser vi omedelbart -- om $I = B$ måste snittet vara tomt, eftersom elementen i $A$ måste skickas \emph{någonstans}.

    Att räkna dem är relativt enkelt -- en funktion från $A$ till $B$ som inte träffar en viss mängd $I \subset B$ är ju precis en funktion från $A$ till $B \setminus I$, och vi vet att det finns $\abs{B \setminus I}^{\abs{A}} = (m - \abs{I})^n$ sådana. Så vad vi får är att
    $$\abs{\bigcup_{b\in B} X_b} = \sum_{I \subset B, I \neq B} (-1)^{\abs{I} + 1}(m - \abs{I})^n,$$
    där summan är över delmängder \emph{inte lika med $B$} eftersom vi redan observerat att då $I = B$ blir det hela noll.

    Så om vi grupperar den här summan efter storleken på $I$ vet vi att det finns $\binom{m}{k}$ stycken val av $I$ av storlek $k$ (och nu vet vi att $I \neq B$, så storlek $m$ är utesluten och summan går bara upp till $m-1$), så 
    $$\abs{\bigcup_{b\in B} X_b} = \sum_{k=0}^{m-1} (-1)^{k + 1}\binom{m}{k}(m - k)^n$$
    vilket ger oss resultatet, när vi stoppar in detta i $S(n,m) = \abs{X} - \abs{\bigcup_{b\in B} X_b}$.
  \end{proof}
\end{theorem}

\begin{example}
  Antag att en farmor stickat fem filtar åt sina tre barnbarn.\sidenote[][]{Kom igen farmor, sticka en sjätte, eller nöj dig med 3...}  På hur många sätt kan hon fördela filtarna, så att varje barn får åtminstone en filt? Eftersom de är handstickade är så klart filtarna \emph{särskiljbara}, så det här är inte ett exempel på de kompositioner vi såg i föreläsning två, utan ett exempel på surjektioner.

  Vår sats säger oss att svaret är $3!\stirlingPart{5}{3} = 150$.
\end{example}

\section{Mängdpartitioner}

Hur många sätt finns det att fördela $n$ objekt i $k$ stycken olika högar? Här har vi en ny variant på räkneproblem -- istället för att vi har objekt som är särskiljbara eller inte så har vi nu osärskiljbara \emph{lådor}.

\begin{theorem}
  Antag att vi har en mängd $X$ med $\abs{X} = n$. Ett sätt att dela upp denna mängd i $k$ osärskiljbara högar \sidenote[][]{Alltså, för den som vill vara formell, ett sätt att skriva $X = A_1 \cup A_2 \cup \ldots \cup A_k$ där $A_i \cap A_j = \emptyset$ för $i \neq j$, där etiketterna på våra $A_i$ inte spelar roll. Eller så kan man se det som en ekvivalensrelation på $X$ med $k$ delar.} kallas för en \emph{mängdpartition} av $X$ i $k$ delar.

  Antalet sådana ges av
  $$\stirlingPart{n}{k}.$$

  \begin{proof}
    Vi bevisar detta genom att räkna antalet surjektioner från $X$ till $[k]$ på två olika sätt.

    Beteckna antalet mängdpartitioner av $X$ i $k$ delar med $m$. Vi kan skapa oss en surjektion från $X$ till $[k]$ genom att först dela upp $X$ i $k$ delar, och sedan ge etiketter från $1$ till $k$ till delarna. Vår surjektion blir då att vi skickar del $i$ till talet $i \in [k]$. Eftersom det finns $k!$ sätt att tilldela etiketterna (etiketteringen är en permutation av längd $k$ från $[k]$) säger oss Multiplikationsprincipen att det måste finnas $k!m$ surjektioner från $X$ till $[k]$.

    Men vi vet också av Teorem \ref{theorem_count_surjections} att antalet surjektioner ges av $k!\stirlingPart{n}{k}$. Alltså måste $m = \stirlingPart{n}{k}$, som önskat.
  \end{proof}
\end{theorem}

\section{Den tolvfaldiga vägen}

När vi talade om kompositioner fördelade vi alltså osärskiljbara objekt i särskiljbara lådor -- och studerade både fallet där lådor fick vara tomma, och när de inte fick det. För surjektioner fördelar vi särskiljbara objekt i särskiljbara lådor, och kräver att varje låda får ett objekt.

Vi börjar ana ett mönster här i hur våra problem kan se ut. Vi kan ha:
\begin{enumerate}
  \item Särskiljbara objekt och särskiljbara lådor
  \item Osärskiljbara objekt och särskiljbara lådor
  \item Särskiljbara objekt och osärskiljbara lådor
  \item Osärskiljbara objekt och osärskiljbara lådor
\end{enumerate}
Och vi kan ha olika krav på hur objekten fördelas i lådorna:
\begin{enumerate}
  \item Generell -- lådor får vara tomma och får innehålla hur många objekt som helst
  \item Surjektiv -- varje låda måste innehålla något objekt
  \item Injektiv -- ingen låda får innehålla mer än ett objekt
\end{enumerate}
\begin{figure}[h]
\includegraphics[width=130mm]{bild.png}
	%\caption{Tre typer av olösta matematikproblem}
\end{figure}
Så sammanfattningsvis har vi en tabell med tolv stycken tänkbara kombinatorikproblem. Det kommer visa sig att vi i själva verket redan studerat sju av dem.


Under föreläsning två pratade vi om fördelningar av osärskiljbara objekt mellan särskiljbara personer, och gav en formel för deras antal i Proposition 11, men vi gav aldrig ett kort namn åt detta problem. Låt oss kalla en sådan fördelning för en \emph{multi-delmängd} till mängden av personer.

En \emph{multi-mängd} är som en vanlig mängd, fast den får innehålla ett och samma objekt mer än en gång. Så vi betraktar alltså fördelningen av objekt mellan personer som en multi-delmängd genom att tänka att varje person är med i multidelmängden lika många gånger som antalet objekt den fick.

Så låt oss rita denna tabell -- problem vi redan studerat är i svart text, problem vi inte sett innan är i \textcolor{darkgreen}{grön text}. Låt $N$ vara en mängd av $n$ \emph{objekt}, och $X$ vara en mängd av $x$ \emph{lådor}. Vi ser fördelningarna av objekt i lådor som en funktion $f: N \to X$.

\hfill \break

\begin{fullwidth}
  \begin{tabularx}{\linewidth}{l|ccc}
      & Generellt $f$ & Injektivt $f$ & Surjektivt $f$\\
      \midrule
      
    &  &  & \\
    
       \specialcell{Både objekt och lådor\\ är särskiljbara} & \specialcell{Ord ur $X$ av längd $n$\\ $x^n$} & \specialcell{Permutation ur $X$ \\ av längd $n$\\ $\frac{x!}{(x-n)!}$} & \specialcell{Surjektion från $N$ till $X$\\$x!\stirlingPart{n}{x}$} \\
    
    &  &  & \\
    
    \specialcell{Osärskiljbara objekt \\ (men särskiljbara lådor)}  & \specialcell{Multi-delmängd av $X$\\ av storlek $n$\\$\binom{n + x - 1}{n}$} & \specialcell{Delmängd av $X$ \\ av storlek $n$\\$\binom{x}{n}$} & \specialcell{Kompositioner av $n$\\av längd $x$\\$\binom{n - 1}{n - x}$} \\
    
    &  &  & \\
    
       \specialcell{Osärskiljbara lådor\\ (men särskiljbara objekt)} & \specialcell{\textcolor{darkgreen}{Mängdpartition av $N$}\\ \textcolor{darkgreen}{ i $\leq x$ delar} \\\textcolor{darkgreen}{$\sum_{k=1}^{x} \stirlingPart{n}{k}$}} & \specialcell{\textcolor{darkgreen}{Mängdpartition av $X$}\\ \textcolor{darkgreen}{i $\leq x$ delar av storlek $1$}\\\textcolor{darkgreen}{$1$ om $n \leq x$, $0$ annars}} & \specialcell{Mängdpartition \\ av $N$ i $x$ delar\\$\stirlingPart{n}{x}$} \\
   
    &  &  & \\

     \specialcell{Både lådor och objekt\\ är osärskiljbara} & \specialcell{\textcolor{darkgreen}{Heltalspartition av $n$} \\ {\textcolor{darkgreen}{i $\leq x$ delar}}\\\textcolor{darkgreen}{$p_x(n + x)$}} & \specialcell{\textcolor{darkgreen}{Sätt att skriva $n$ som}\\\textcolor{darkgreen}{summan av $\leq x$ ettor}\\\textcolor{darkgreen}{$1$ om $n \leq x$, $0$ annars}} & \specialcell{\textcolor{darkgreen}{Heltalspartitioner}\\ \textcolor{darkgreen}{ av $n$ i $x$ delar} \\\textcolor{darkgreen}{$p_x(n)$}}
    
    &  &  & \\
\end{tabularx}
\end{fullwidth}

\hfill \break

Låt oss ge argument för varför varje av cellerna i denna tabell faktiskt är vad som påstås.

Raden med bägge särskiljbara är den enklaste att fundera på. Om vi tar ett generellt $f$ räknar vi \emph{alla} funktioner från $N$ till $X$, utan begränsningar och utan att bekymra oss om särskiljbarhet. Ett annat ord för ``funktion från $N$ till $X$'' kan vara ``ord ur $X$ av längd $n$'' ifall vi tänker oss $N = [n]$. Att kräva att funktionen är injektiv är samma sak som att kräva att ingen bokstav dyker upp två gånger i ordet, vilket ju var vår definition av en permutation. Om det enda vi kräver är att funktionen är surjektiv är så klart vad vi räknar just surjektioner. 

I raden med osärskiljbara objekt så kan vi tänka oss objekten som bollar vi lägger i lådorna. Om vi kan acceptera varje fördelning av bollar -- lådor får vara tomma eller innehålla mer än en boll -- är ju detta precis vårt scenario med att fördela mynt bland personer, vilket vi just gett namnet multi-delmängder. Om varje låda bara får innehålla noll eller en boll, och vi inte kan se skillnad på bollarna, bestäms varje fördelning av bollar bara av vilka lådor som har en boll och vilka som inte har en -- alltså av en delmängd av lådorna, och delmängden måste ha samma storlek som antalet bollar. Kräver vi att varje låda måste få en boll är vi i fallet med kompositioner, som vi definierade kort i slutet av biten om multi-delmängder -- vi kan få en sådan genom att först ge varje person ett mynt och sedan fördela ut resten av mynten fritt, så vi härleder lätt den formeln ur formeln för multi-delmängder.

I raden med osärskiljbara lådor får vi i stället tänka oss att objekten är distinkta, men vi lägger dem i högar (och tillåter oss högst $x$ olika högar) istället för i lådor -- så vi kan inte se skillnad på olika högar annat än på deras innehåll. Ett av fallen, där vi kräver en surjektion, har vi just behandlat -- att varje av våra $x$ högar måste innehålla ett objekt gör bara att vi begränsar oss till att dela upp våra objekt i exakt $x$ högar, alltså att vi gör en mängdpartition av dem i $x$ delar. Om vi inte kräver att funktionen är surjektiv tillåter vi ``tomma högar'', vilka ju resulterar i att vi har en uppdelning i ett mindre antal faktiska högar. Så formeln är bara att vi summerar den tidigare formeln över varje möjligt antal högar.

Fallet med injektiva $f$ och osärskiljbara lådor är korkat. Vi vill alltså dela upp våra objekt i högst $x$ stycken högar, men kräver att varje hög har som mest ett objekt. Så om $n \leq x$ är detta möjligt -- varje objekt får sin egen hög -- annars är det omöjligt. Så det finns alltid noll eller ett sätt att göra detta på.

I sista raden, när både objekten och lådorna är osärskiljbara, får vi tänka oss att vi har identiska bollar som vi lägger i högar. Vi kan varken fråga ``vilka bollar ligger i den högen'' eller ``vilken av högarna är det där'', vi kan bara se hur många högar av varje storlek det finns. Så låt oss definiera det räkningsproblem detta motsvarar:

\begin{definition}
  En \emph{heltalspartition} av ett heltal $n$ i $k$ delar är ett sätt att skriva $n$ som summan av $k$ stycken heltal större än noll. Ordningen vi skriver heltalen i i summan spelar ingen roll. 
  
  Vi betecknar antalet heltalspartitioner av $n$ i $k$ delar med $p_k(n)$.
\end{definition}

Till skillnad från varje annat räkneproblem vi studerat hittills finns det ingen enkel formel för $p_k(n)$ i termer av $k$ och $n$. Men det betyder inte att vi inte kommer kunna säga intressanta kombinatoriska saker om heltalspartitioner.


    
\begin{example}
  Det finns fem heltalspartitioner av $8$ i $4$ delar. Dessa är:
  \begin{align*}
    5 + 1 + 1 + 1 &= 8\\
    4 + 2 + 1 + 1 &= 8\\
    3 + 3 + 1 + 1 &= 8\\
    3 + 2 + 2 + 1 &= 8\\
    2 + 2 + 2 + 1 &= 8
  \end{align*}
\end{example}

Så i sista raden, när vi kräver att funktionen är surjektiv, alltså att vi har exakt $x$ högar, ges antalet sådana funktioner av $p_x(n)$. Om vi inte kräver att funktionen är surjektiv så räknar vi istället alla heltalspartitioner av $n$ i högst $x$ delar. Antalet sådana ges av $p_x(n+x)$ -- tänk att vi ger en etta till varje av de $x$ lådorna, och sedan fördelar resten fritt, för att motivera formeln.

Slutligen är sista radens mellersta cell, när vi kräver att funktionen är injektiv, korkad av ungefär samma skäl som varför cellen ovanför var det. Vad vi kräver är alltså att ingen hög får ha mer än ett objekt -- så vi skall skriva $n$ som summan av högst $x$ stycken ettor! Om $n \leq x$ kan vi göra det på ett enda sätt -- vi skriver $n$ som summan av $n$ stycken ettor -- annars går det inte.

\section{Stirlingtalen av första sorten}

\begin{marginfigure}\label{fig_cycles_of_permutation}
      \includegraphics{graphics/cycles_of_permutation.png}
      \caption{Ett exempel på ett sätt placera nio personer vid runda bord. Den motsvarande permutationen till detta sätt att placera personer är $572438169$. Det vanliga sättet att skriva detta sätt att placera personer vid bord i text är $(15327)(4)(68)(9)$. Detta kallas cykelnotationen av ovanstående permutation.}
    \end{marginfigure}


I början av denna föreläsningen introducerade vi Stirlingtalen av \emph{andra} sorten, vilket ju leder en till att fråga vad den första sorten är. Så låt oss introducera ett problem till vilket dem är lösningen:

\begin{definition}
  Antag att $n$ personer skall sitta runt $k$ stycken osärskiljbara runda bord, och varje bord måste ha minst en person som sitter vid det. Vi kan anta att borden är obegränsade i storlek. Då ges antalet sätt att placera personerna runt borden av $\stirlingCycle{n}{k}$, \emph{Stirlings cykeltal}. Stirlings cykeltal kallas också för \emph{Stirlingtalen av första sorten}.
\end{definition}

Till skillnad från Stirlings partitionstal finns det inte någon enkel formel för cykeltalen. Vi kan däremot bevisa följande resultat:

\begin{theorem}
  Det gäller, för alla $n \geq 1$, att: 
  $$\sum_{k=1}^{n} \stirlingCycle{n}{k} = n!.$$
\sidenote[][]{Vänsterledet i detta uttryck räknar bordsplaceringar oavsett antal bord, det vill säga vi räknar alla möjliga borsdsplaceringar även där vissa bord lämnas tomma. Så om vi har k bord, så summerar vi antalet borsplaceringar om alla sitter vid 1 bord, 2 bord, 3, och så vidare upp till k. Högerledet räknar antalet permutationer.}

  \begin{proof}
    Vi bevisar detta genom att uppvisa en bijektion mellan mängden av permutationer av längd $n$ ur $[n]$, vilka vi vet att det finns $n!$ av, och samlingen av sätt att placera personer runt ett godtyckligt antal runda bord, vilka vi vet per definition räknas av $\sum_{k=1}^{n} \stirlingCycle{n}{k}$.



    Givet ett sätt att placera $n$ personer runt något antal runda bord kan vi definiera en permutation $\sigma$ genom att, på plats $i$ i permutationen, skriva den person som sitter till vänster om person $i$ runt deras bord. (En person som sitter ensam anser vi sitta till vänster om sig själv.) Detta kommer ge oss en permutation eftersom varje person bara har en person till höger om sig, så ingen person kommer dyka upp två gånger, och varje person har bara en person till vänster om sig, så $\sigma(i)$ är väldefinierat för varje $i$.

    Givet en permutation $\sigma$ kan vi placera ut personer runt runda bord som följer: Vi börjar med att ställa fram ett bord, och sätta person ett vid det bordet. Sedan sätter vi person $\sigma(1)$ till vänster om person ett, och person $\sigma(\sigma(1))$ till vänster om person $\sigma(1)$, och så vidare. Förr eller senare måste vi komma tillbaka till person $1$, eftersom det bara finns ändligt många personer. Om vi placerat alla personerna runt vårt första bord är vi klara.

    Om vi har några personer kvar att placera plockar vi fram ett till bord, och sätter den person med lägst nummer som inte redan har en sittplats vid det bordet -- säg att det är person $j$. Sedan upprepar vi processen från innan, och placerar person $\sigma(j)$ till vänster om henne, person $\sigma(\sigma(j))$ till vänster om person $\sigma(j)$, och så vidare. Återigen kommer vi förr eller senare komma tillbaka till person $k$, och ha gått full cirkel.

    Vi upprepar denna process med fler bord ända tills varje person har fått ett bord, och vi har fått oss ett sätt att placera $n$ personer runt något antal bord mellan $1$ och $n$.

    Det är någorlunda enkelt att se, efter att man funderat en stund, att vi alltid kommer komma tillbaka till samma permutation vi började med om vi först skapar en bordsplacering av permutationen, och sedan skapar en permutation av den bordsplaceringen. Alltså är detta en bijektion, och vi har bevisat vår formel.
  \end{proof}
\end{theorem}

\begin{remark}
  Vi har introducerat detta som ``personer runt runda bord'', men den vanliga matematiska terminologin runt detta är ``cykler i en permutation''. Hittills har vi bara sett permutationer som en lista av tal i någon ordning, där varje tal mellan $1$ och $n$ dyker upp exakt en gång, men detta är bara ett perspektiv på vad en permutation är.

  Perspektivet med cykler är ett minst lika vanligt perspektiv på permutationer, och framhäver andra saker man kan använda dem för. För att representera dessa i text skriver vi vanligen i formatet $(15327)(4)(68)(9)$, såsom i Figur \ref{fig_cycles_of_permutation}, i stället för att rita cirklar med tal runt dem.
\end{remark}

\begin{remark}
    \begin{figure}[h]
\includegraphics[width=70mm]{cycles_of_permutation.png}
	%\caption{Tre typer av olösta matematikproblem}
\end{figure}
Om vi har en viss bordsplacering, så kan vi även återskapa permutationen för denna. Vi tar exemplet i bilden ovan. För att hitta den första siffran i permutationen så kollar vi på det lägsta talet, d.v.s. 1. Den person som sitter till vänster om person 1 (från person 1:s perspektiv), kommer att representera den första siffran i permutationen. Alltså börjar vi med 5.\\
När vi vill hitta den andra siffran så kollar vi till vänster om nästa tal i talordningen, det vill säga 2. I exemplet ovan sitter person 7 till vänster om person 2, så det andra talet i permutationen blir 7. Vi har alltså hittills 5 7, och fortsätter på liknande sätt med alla personer. När vi kommer till nummer 4 så ser vi att den inte har någon person till vänster om sig eftersom den sitter själv. Då skriver vi helt enkelt 4 på den fjärde positionen, eftersom person 4 ''sitter till vänster om sig själv''.
\end{remark}

\section{Övningar}

\begin{xca}
  Ge ett kombinatoriskt bevis för följande rekursion för Stirlings partitionstal
  $$\stirlingPart{n}{k} = k\stirlingPart{n-1}{k} + \stirlingPart{n-1}{k-1}.$$
\end{xca}

\begin{xca}
  Ge kombinatoriska bevis för:\\ \bigskip 
  
  a. $$\stirlingPart{n}{n-1} = \binom{n}{2}$$
  
  b. $$\stirlingPart{n}{2} = 2^{n-1} - 1.$$
\end{xca}

\begin{xca}
  Ge ett kombinatoriskt bevis för följande rekursion för Stirlings cykeltal
  $$\stirlingCycle{n+1}{k} = \stirlingCycle{n}{k-1} + n\stirlingCycle{n}{k}.$$
\end{xca}

\begin{xca}
  I slutet av förra föreläsningen talade vi om \emph{derangemang} -- alltså permutationer $\sigma$ sådana att $\sigma(i) \neq i$ för alla $i$. Om vi i stället tänker på permutationer som sätt att placera personer runt runda bord, hur kan vi se på vår bordsplacering om vår permutation är ett derangemang?
\end{xca}

\begin{xca}
  Bevisa att\sidenote[][]{Här ber vi alltså inte specifikt om ett \emph{kombinatoriskt} bevis, även om beviset jag spontant kommer på är sådant. Om ni hittar ett induktionsbevis vore det också intressant.
  
  Ledtråd för det kombinatoriska beviset: Tänk att vi har ett speciellt objekt som är det $n+1$te, och det får hamna i sin speciella del. Så vi väljer hur stor den delen är och sedan fördelar vi ut resten av objekten.}
  $$\stirlingPart{n+1}{k+1} = \sum_{j=k}^{n} \binom{n}{j}\stirlingPart{j}{k}.$$
\end{xca}

\begin{xca}
  Skriv följande permutation av $[10]$ i cykelform
  $$8, 9, 4, 10, 5, 7, 3, 2, 6, 1.$$
\end{xca}


\section{Lösningsförslag}
\begin{xca2}
  $$\stirlingPart{n}{k} = k\stirlingPart{n-1}{k} + \stirlingPart{n-1}{k-1}.$$

  Vänsterledet representerar antalet sätt att fördela n särskiljbara objekt i k osärskljbara lådor. Ett konkret exempel på detta skulle kunna vara att dela in n personer i exakt k grupper. I högerledet har vi två olika ”fördelningar” som ska adderas. Ett tips när man stöter på en sådan här uppgift, där man ska ge ett kombinatoriskt bevis och i högerledet har två saker som ska adderas eller subtraheras, är att se på de två sakerna som två olika fall. Detta ser vi även i övning 2b och 3 till exempel.\\
Vi kan se att vi i båda ”fallen” ska fördela n-1 personer på lite olika sätt, alltså en person mindre än vad vi har i vänsterled. Vi kan då tänka att vi redan har placerat ut den sista personen, som vi kan kalla Vilhelm, i någon grupp och därför sedan har n-1 personer kvar att fördela.\\
”Fall 1”, alltså det som står till vänster om plustecknet, representerar de fall där Vilhelm INTE kommer vara ensam i sin grupp. Eftersom Vilhelm inte ska vara själv ska de resterande n-1 personerna fördelas mellan k grupper. Vilhelm kunde ha placerats i vilken grupp som helst och vi behöver därför multiplicera med antalet grupper, alltså k. Själva grupperna är visserligen osärskiljbara men personerna i grupperna är särskiljbara så därför spelar det roll vilken av de k grupperna Vilhelm placerats i. Vi behöver därför, enligt multiplikationsprincipen, multiplicera med antalet grupper Vilhelm kan hamna i, alltså k.  (Vi kan även se på detta fall som att vi först placerar ut n-1 personer i k grupper och sen placerar Vilhelm i någon av grupperna).

   \begin{figure}[h]
\includegraphics[width=85mm]{ovning_1.1.png}
	%\caption{Tre typer av olösta matematikproblem}
\end{figure}

I ”fall 2”, alltså det som står till höger om plustecknet, ska n-1 personer fördelas mellan k-1 grupper. Detta representerar fallet där Vilhelm är ensam i sin grupp. Om vi först placerar ut Vilhelm i en grupp har vi sedan kvar att fördela n-1 personer i k-1 grupper, eftersom Vilhelm ska vara själv och hans grupp därmed redan är full.

   \begin{figure}[h]
\includegraphics[width=95mm]{ovning_1.2.png}
	%\caption{Tre typer av olösta matematikproblem}
\end{figure}
Vilhelm kommer alltid att behöva vara antingen ensam eller inte ensam och ”fall 1” och ”fall 2” motsvarar därför alla fall. Uttrycket ovan är därmed bevisat. 
\end{xca2}

\newpage
\begin{xca2}
 Ge kombinatoriska bevis för:\\
 a.
  $$\stirlingPart{n}{n-1} = \binom{n}{2}$$


\begin{figure}[h]
\includegraphics[width=95mm]{ovning_2a.1.png}
	%\caption{Tre typer av olösta matematikproblem}
\end{figure}

 Vänsterledet representerar antalet sätt att fördela n särskiljbara objekt i n-1 osärskljbara lådor. Ett konkret exempel på detta skulle vara att dela in n personer i n-1 grupper, det vill säga en grupp mindre än antalet personer. Varje grupp måste ha minst en person, så om vi börjar med att sätta en person i varje grupp har vi alltså tilldelat n-1 personer en grupp. En person är då kvar, och kommer att hamna i en grupp tillsammans med en annan person.\\

\begin{figure}[h]
\includegraphics[width=95mm]{ovning_2a.2.png}
	%\caption{Tre typer av olösta matematikproblem}
\end{figure}

Eftersom vi bara har en person”över”, kommer vi endast ha en grupp med två personer. Dessa personer kan vara vilka två som helst av de n personer vi startade med.  Det finns n välj två sätt att välja dessa två personer som kommer att vara i samma grupp, vilket bevisar ovanstående uttryck.\\
\bigskip 
 b. $$\stirlingPart{n}{2} = 2^{n-1} - 1.$$
Här representerar vänsterledet antal sätt att dela in n särskiljbara objekt i 2 osärskiljbara lådor, eller sätt att dela in n personer i två grupper. För att förstå rent konkret varför vi får uttrycket till höger, så kan vi anta att personerna står i kö, och ska delas in i grupper. Person 1 kommer alltid att hamna i en tom grupp, och eftersom grupperna är osärsklijbara så kommer det inte att göra någon skillnad om den går till höger eller vänster. Det kommer att bli samma utfall oavsett.


\begin{figure}[h]
\includegraphics[width=105mm]{ovning_2b.1.png}
	%\caption{Tre typer av olösta matematikproblem}
\end{figure}

När nästa person ska gå dock, så kommer det att vara skillnad mellan grupperna. Inte för att grupperna i sig är olika, utan för att den ena gruppen innehåller person 1 och den andra gruppen inte gör det. Den har alltså valen “person etts grupp”, och “inte person etts grupp”. Samma sak kommer att gälla för resten av personerna i ledet, alltså de n-1 personer som är kvar efter att den första personen fått en grupp.


\begin{figure}[h]
\includegraphics[width=105mm]{ovning_2b.2.png}
	%\caption{Tre typer av olösta matematikproblem}
\end{figure}

Detta ger oss $2^{n-1}$ möjliga gruppindelningar. Dock måste vi eliminera den gruppindelning där alla resterande personer hamnar i samma grupp som person 1, eftersom det är otillåtet att en grupp är tom.\\ \bigskip

Ett annat sätt man skulle kunna förklara detta på, är att vi redan från början benämner de tomma grupperna “grupp 1” och “grupp 2”:

\begin{figure}[h]
\includegraphics[width=105mm]{ovning_2b.3.png}
	%\caption{Tre typer av olösta matematikproblem}
\end{figure}

Detta innebär att vi kommer att få en sträng av längd n med 1:or och 2:or. Det finns 2n sådana strängar. Även här måste vi ta bort fallen där alla personer hamnar i samma grupp, alltså fallen där alla hamnar i grupp 1 eller alla hamnar i grupp 2, vilket ger oss  $n^{2} - 2$. Eftersom grupperna är osärskiljbara så inser vi att det kommer att finnas två uppsättningar av varje indelning, eftersom den “spegelvända versionen” av varje sträng representerar samma gruppindelning. 

Alltså strängen (1, 1, 1, 2, 2, 2) är samma sak som (2, 2, 2, 1, 1, 1), se bild nedan:

\begin{figure}[h]
\includegraphics[width=105mm]{ovning_2b.4.png}
	%\caption{Tre typer av olösta matematikproblem}
\end{figure}

Vi kan därför dela hela uttrycket med 2, och får:
$$\frac{2^{n}}{2}- \frac{2}{2}\:= \: 2^{n}\cdot 2^{-1} - 1\:=\:2^{n-1} - 1.$$
\end{xca2}

\newpage
\begin{xca2}
  Ge ett kombinatoriskt bevis för följande rekursion för Stirlings cykeltal
  $$\stirlingCycle{n+1}{k} = \stirlingCycle{n}{k-1} + n\stirlingCycle{n}{k}.$$
  
  \\ \bigskip
När det kommer till sterlingtalen av första sorten brukar man med vanlig matematisk terminologi beskriva det som antalet cykler i en permutation, men för att förenkla bilden kan man tänka sig att man arbetar med personer som ska placeras vid runda bord. Vänsterledet representerar här alltså antalet sätt att fördela n+1 särskiljbara personer runt k osärskiljbara runda bord. Högerledet i denna uppgift är väldigt likt den som vi såg i övning 1, alltså att det finns två olika fall som måste adderas.\\
I båda “fallen” i högerledet ser vi att vi endast fördelar n personer vid de olika borden, detta är alltså 1 person mindre än i vänsterledet. Om vi återgår till Vilhelm, som vi pratade om i uppgift 1,  kan vi återigen tänka att detta är för att Vilhelm här i båda fallen redan är utplacerad vid något av borden, när de resterande n personerna ska fördelas. \\
“Fall 1”, alltså det till vänster om plustecknet, representerar de fall då Vilhelm kommer sitta ensam vid sitt bord, och beskriver då hur vi sedan kan placera ut resterande n personer vid k-1 bord, då Vilhelms bord redan är fullt. 

\begin{figure}[h]
\includegraphics[width=115mm]{ovning_3.1.png}
	%\caption{Tre typer av olösta matematikproblem}
\end{figure}
“Fall 2”, likt fall 1 i övning 1, representerar alla möjliga utfall där Vilhelm INTE sitter själv vid sitt bord. Här ska alltså de resterande n personerna fördelas ut vid k bord. Det spelar här ingen roll vilket bord vilhelm sitter vid, istället spelar det roll vem han sitter bredvid (för varje bestämd bordsplacering). Man kan tänka sig att Vilhelm alltid förhåller sig till personen till vänster. Därför kan vi i detta fall INTE multiplicera med antalet bord, eller “grupper” som vi gjorde i uppgift 1. Utan här måste vi istället, enligt multiplikationsprincipen, multiplicera med antalet personer, alltså n, då Vilhelm kan ha hamnat till höger om vilken person som helst av de n fördelade personerna vid varje unik bordsplacering.\\
\begin{figure}[h]
\includegraphics[width=115mm]{ovning_3.2.png}
	%\caption{Tre typer av olösta matematikproblem}
\end{figure}
Vilhelm kommer, likt uppgift 1, alltid att behöva vara antingen ensam vid sitt bord eller jämte någon och ”fall 1” och ”fall 2” motsvarar därför alla fall. Uttrycket ovan är därmed bevisat. 
\end{xca2}

\newpage
\begin{xca2}
  I slutet av förra föreläsningen talade vi om \emph{derangemang} -- alltså permutationer $\sigma$ sådana att $\sigma(i) \neq i$ för alla $i$. Om vi i stället tänker på permutationer som sätt att placera personer runt runda bord, hur kan vi se på vår bordsplacering om vår permutation är ett derangemang?
\\ \bigskip
I ett derangemang får $\sigma(i) \neq i$ för något i, vilket betyder att ingen siffra får stå på ”sin egen” plats. 1 får inte stå på första plats, 2 får inte stå på andra plats osv. Permutationen 21354 är alltså inte ett derangemang eftersom 3 står på tredje plats, så $\sigma(3) = 3$. Permutationen 21453 är däremot ett derangemang eftersom $\sigma(i) \neq i$ för något i.\\
Om vi tänker på permutationer som sätt att placera personer runt runda bord kan vi rita upp vår bordsplacering genom att först placera ut 1 vid ett bord. \\
Vi tittar sedan på vilken siffra som står på första plats och placerar den siffran till vänster om 1. I exemplet 21354 hade vi alltså placerat 2 till vänster om 1, eftersom 2 står på första plats. När vi placerat ut 2 tittar vi på vilken siffra som står på andra plats, vilket är 1. 1 är redan utplacerad vilket betyder att detta bord nu är fullt och vi får gå vidare till nästa bord.\\
Vi har redan placerat ut 1 och 2 och placerar därför 3 vid detta bord. Sen tittar vi på vilken siffra som står på tredje plats, vilket är 3. Bordet är alltså fullt och vi går vidare till nästa bord. 1, 2 och 3 är redan utplacerade så vi placerar 4 vid nästa bord. På fjärde plats har vi 5 och vi placerar därför 5 till vänster om 4. På femte plats har vi 4 och bordet är därför fullt.  Vi har inga fler siffror att placera ut och bordsplaceringen är därför klar. Se bild nedan: \\
\begin{figure}[h]
\includegraphics[width=70mm]{ovning_4.1.png}
	%\caption{Tre typer av olösta matematikproblem}
\end{figure}
Exemplet vi precis ritade är inte ett derangemang eftersom $\sigma(3) = 3$. Vi kan se på bordsplaceringen att 3 sitter ensam vid sitt bord och detta beror just på att $\sigma(3) = 3$. När vi ska ta reda på vilken siffra vi ska placera till vänster om 3 tittar vi på vilken siffra som står på tredje plats. Men eftersom det är just 3 som står på tredje plats så ska 3 sitta till vänster om sig själv, och bordet är därför fullt. Vi kan alltså se på vår bordsplacering om vår permutation är ett derangemang genom att kolla om någon siffra sitter ensam vid ett bord. Om någon siffra sitter ensam är vår permutation inte ett derangemang men om ingen siffra sitter ensam är vår permutation ett derangemang. Om vi ritar upp permutationen 21453 ser vi enkelt att det måste vara ett derangemang eftersom ingen siffra sitter ensam. Se bild nedan:
\begin{figure}[h]
\includegraphics[width=54mm]{ovning_4.2.png}
	%\caption{Tre typer av olösta matematikproblem}
\end{figure}
\end{xca2}

\bigskip

\begin{xca2}
  Bevisa att
  $$\stirlingPart{n+1}{k+1} = \sum_{j=k}^{n} \binom{n}{j}\stirlingPart{j}{k}.$$
\\ \bigskip
Vänsterledet i den här frågan representerar antal sätt att dela in n+1 särskiljbara objekt i k+1 osärskliljbara lådor. För att underlätta lösningen kommer vi att använda oss av ett annat konkret exempel, närmare bestämt att vi ska dela in n+1 personer i k+1 grupper.\\
\begin{figure}[h]
\includegraphics[width=80mm]{ovning_5.1.png}
	%\caption{Tre typer av olösta matematikproblem}
\end{figure}
\newpage
Det första vi ser i högerledet är att n och k används istället för n+1 och k+1. Detta innebär alltså att högerledet kommer att betrakta alla utom en av personerna och alla utom en av grupperna. Vi kallar person n+1 för Anna och bestämmer att hon alltid kommer att vara i grupp k+1. Som tidigare nämnt, så kan man se addition och subtraktion som att de representerar olika fall. Vi har i högerledet en summa från j=k till n, där varje j representerar ett särskilt fall - närmare bestämt när j personer INTE är i Annas grupp.\\
\begin{figure}[h]
\includegraphics[width=85mm]{ovning_5.2.png}
	%\caption{Tre typer av olösta matematikproblem}
\end{figure}
Eftersom Anna fyller en grupp, och vi har k+1 grupper totalt, så finns det k grupper kvar att fylla. Det måste alltså vara minst k personer som inte är i Annas grupp. Som mest kan det vara n personer utanför annas grupp.\\

Vi summerar alltså över alla möjliga j, alltså alla möjliga antal personer som inte är i Annas grupp. Sedan använder vi multiplikationsprincipen – för varje j finns det ${n \choose j} $ sätt att välja vilka personer som inte är i Annas grupp, och för varje val av dessa personer finns det  $\stirlingPart{j}{k} $ sätt att placera dessa personer.
\end{xca2}

\newpage
\begin{xca2}
  Skriv följande permutation av $[10]$ i cykelform
  $$8, 9, 4, 10, 5, 7, 3, 2, 6, 1.$$
  \\
  \textbf{Steg 1:} För att lösa denna uppgift kan vi tänka oss att vi börjar med ett bord där vi placerar ut siffran 1.
  \begin{figure}[h]
\includegraphics[width=60mm]{ovning_6.1.png}
	%\caption{Tre typer av olösta matematikproblem}
\end{figure}

 \textbf{Steg 2:} Nu när vi har placerat ut siffran 1, ska vi titta på talföljden i uppgiften och titta vilket nummer som är på plats nummer 1. I detta fall har vi siffran 8 på plats nummer 1. Då placerar vi ut siffran 8 till vänster om 1an.  Sedan tittar vi vilket nummer som är på plats nummer 8 i talföljden och det är siffran 2, då placerar vi ut siffran 2 till vänster om 8:an. Nu tittar vi vilket nummer som är på plats 2, det är siffran 9, den placerar vi till vänster om 2:an. Vi fortsätter såhär till vi tillslut får siffran 1.
 \\
  \begin{figure}[h]
\includegraphics[width=60mm]{ovning_6.2.png}
	%\caption{Tre typer av olösta matematikproblem}
\end{figure}
\\
 \textbf{Steg 3:} Sista talet vi fick var 10, alltså att på tionde plats hade vi siffran 1. Nu tittar vi vilken siffra som finns kvar i talföljden som är det lägsta numret som vi inte placerat ut ännu. Siffran 5 är det lägsta talet vi har kvar.. Då gör vi ett till bord där vi placerar ut siffran 5 och tittar vilket nummer som är på 5:te plats. I detta fall var siffran 5 på 5:te plats.
 \\
  \begin{figure}[h]
\includegraphics[width=80mm]{ovning_6.3.png}
	%\caption{Tre typer av olösta matematikproblem}
\end{figure}
\\
 \textbf{Steg 4:} Då tittar vi om det finns flera siffror kvar på talföljden. Men i vårt fall har vi placerat ut alla tal. Då kan vi skriva ut varje bord för sig på detta viset nedan:
(1, 8, 2, 9, 6, 7, 3, 4, 10) (5).
\\ \bigskip
 \textbf{\textit{OBS:}} Om det hade funnits tal kvar i talföljden som inte redan är utplacerade runt något av borden, då hade man gjort ett till bord där man i sin tur placerat ut det lägsta numret som inte redan är utplacerat och fortsatt på det viset tills alla siffror är utplacerade.



\end{xca2}
%\bibliography{references}
%\bibliographystyle{plainnat}

\end{document}
